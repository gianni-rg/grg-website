---
Title: Windows Phone Day, Milano, 30 Settembre 2013
Published: 2013-09-17 21:00:00
Language: it
Description: Il 30 settembre si terrà a Milano, al Microsoft Innovation Campus , il Windows Phone Day . In questa giornata, parte integrante della @WinPhoneWeek , si affronteranno alcune delle tematiche più interessanti ed innovative riguardanti lo sviluppo di app per Windows Phone. Le tematiche verranno trattate da alcuni esperti Microsoft ed MVP con un occhio di riguardo per gli sviluppatori che conoscono altre piattaforme, facendo gli opportuni paragoni per aiutarli a portare velocemente le loro app sulla crescente piattaforma Microsoft. Alcuni degli argomenti
Tags:
- phone 7
- phone 8
- phone
RedirectFrom: it/2013/9/17/windows-phone-day,-milano,-30-settembre-2013.aspx
TranslatedRefs: en/posts/2013/9/17/windows-phone-day,-milan,-italy,-sept-30-2013.md
DisqusId: A3653582112B064184696286BB4946EE86D1A189648ECD75080CD88A187C247C
---
Il 30 settembre si terrà a Milano, al *Microsoft Innovation Campus*, il **Windows Phone Day**. In questa giornata, parte integrante della **<a href="https://twitter.com/winphoneweek" target="_blank">@WinPhoneWeek</a>**, si affronteranno alcune delle tematiche più interessanti ed innovative riguardanti lo sviluppo di app per Windows Phone. Le tematiche verranno trattate da alcuni esperti Microsoft ed MVP con un occhio di riguardo per gli sviluppatori che conoscono altre piattaforme, facendo gli opportuni paragoni per aiutarli a portare velocemente le loro app sulla crescente piattaforma Microsoft.

Alcuni degli argomenti:

*   **App and running in 60 minuti**, *Roberto
Freato  

    * Sviluppare un'applicazione mobile è sicuramente un processo
complesso; tuttavia alla base dello sviluppo di applicazioni ci
sono una serie di concetti comuni che saranno trattati in una
sessione di solo codice.

*   **Organizzare al meglio il proprio codice: il pattern
MVVM**,** ** *Matteo Pagani*  

 Quando si sviluppa un'applicazione Windows Phone complessa,
l'approccio tradizionale basato sull'utilizzo del code-behind
mostra i suoi limiti. MVVM è il pattern più diffuso nelle
tecnologie XAML, che consente di separare logica e interfaccia e di
garantire una maggiore testabilità e manutenibilità del codice. In
questa sessione si vedrà come sfruttare questo pattern con Caliburn
Micro, uno dei framework più diffusi.

*   **Lens App e Imaging SDK**, *Marco
Leoncini*  

 Da un recente sondaggio risulta che quasi il 60% dei possessori di
Windows Phone ha scaricato e usa costantemente una o più una
    *Lens app*. In questa sessione si vedrà come realizzare una
semplice *lens app* per poter spingere un brand tanto da
fidelizzare l'utente e portarlo a fare "marketing".

*   **Speech API e internazionalizzazione: un caso
concreto**, *Lorenzo Barbieri  

    * Le Speech API permettono di interagire con le app in maniera
totalmente vocale. Sono molto facili da usare, ma se si decide di
realizzare applicazioni in più lingue possono nascere alcuni
problemi, che verranno affrontati e risolti in questa
sessione.

*   **Azure Mobile Services**, *Eva Gjeci  

    * Avete bisogno di un back-end per la vostra applicazione
mobile o di inviare delle notifiche push, anche in maniera
cross-platform?  In questa sessione si vedrà come creare un
back-end unico, scalabile e sicuro, on the Cloud per le proprie
app, siano esse Windows Phone, Windows Store ma anche iOS o Android
e come inviare notifiche push in modo semplice a milioni di
dispositivi con gli Azure Mobile Services.

*   **NFC e Bluetooth: interazione tra dispositivi**,
    *Michele Locuratolo  

    * I nuovi dispositivi equipaggiati con Windows Phone 8 mettono
a disposizione due tecnologie molto interessanti: NFC e Bluetooth.
Implementare queste funzionalità nelle proprie applicazioni
permette di implementare, con pochi passi, scenari di comunicazione
tra dispositivi diversi. In questa sessione si scoprirà come
implementare queste funzionalità usando le Proximity API.

 Se siete interessati, registratevi subito <a href="https://msevents.microsoft.com/cui/EventDetail.aspx?culture=it-IT&EventID=1032559653&IO=%2ftsmzBixfuGV%2bsSTPhOSTA%3d%3d" target="_blank">qui</a>!