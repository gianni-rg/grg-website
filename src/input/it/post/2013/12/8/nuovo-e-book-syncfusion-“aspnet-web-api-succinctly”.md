---
Title: Nuovo E-Book Syncfusion “Asp.Net Web Api Succinctly”
Published: 2013-12-08 22:30:00
Language: it
Image: /assets/images/Windows-Live-Writer_9498f9e3e5f9_14A08_ASP_NET_Web_API_Succinctly_download_5.png
Description: Probabilmente, la maggior parte di voi conosce Syncfusion per il loro fantastico e GRATUITO MetroStudio , uno strumento raccoglitore di icone con più di 2500 icone per app Windows Phone/Windows Store. Ma l'offerta GRATUITA di Syncfusion non si ferma qui pubblicano periodicamente interessanti articoli e una delle più grandi e crescenti collezioni di e-book tecnici, la serie Succinctly , che copre maggiormente le tecnologie Microsoft, ma non solo quelle. Appena qualche giorno fa, un nuovo e-book è stato pubblicato ASP.NET Web API Succinctly , scritto dal nostro connazionale Web Architect Emanuele DelBono . Il libro è una panoramica sulla tecnologia Microsoft ASP.NET Web API , un nuovo framework web basato su ASP.NET MVC, introdotto da Microsoft per creare facilmente potenti servizi basati su HTTP, che stanno diventando sempre più un requisito per le aziende . Qualche settimana fa, il framework è stato aggiornato con il rilascio di Microsoft ASP.NET Web API 2 , ma i concetti base sono sempre gli stessi, così, se volete partire dalle basi e imparare a costruire le vostre potenti Web API, il libro è un ottimo punto di partenza. In pieno obiettivo Succinctly , il libro è un concentrato tecnico che introduce la maggior parte degli argomenti richiesti in meno di 100 pagine. Vediamone i contenuti (in inglese).
Tags:
- cloud
- web api
- syncfusion
RedirectFrom: it/2013/12/8/nuovo-e-book-syncfusion-“aspnet-web-api-succinctly”.aspx
TranslatedRefs: en/posts/2013/12/8/new-syncfusion-e-book-aspnet-web-api-succinctly.md
DisqusId: 7669B86678713E7EDEAEBD4EA7332A6AF7F5E7625A999AB49AC0E2E242795D9D
---
Probabilmente, la maggior parte di voi conosce <a href="http://www.syncfusion.com/?UTM_medium=gianniblogreview">Syncfusion</a> per il loro fantastico e GRATUITO <a href="http://www.syncfusion.com/downloads/metrostudio?UTM_medium=gianniblogreview"> MetroStudio</a>, uno strumento raccoglitore di icone con più di 2500 icone per app Windows Phone/Windows Store. Ma l'offerta GRATUITA di Syncfusion non si ferma qui: pubblicano periodicamente interessanti articoli e una delle più grandi e crescenti collezioni di e-book tecnici, la serie " <a href="http://www.syncfusion.com/resources/techportal/ebooks?UTM_medium=gianniblogreview"> Succinctly</a>", che copre maggiormente le tecnologie Microsoft, ma non solo quelle. Appena qualche giorno fa, un nuovo e-book è stato pubblicato: "<a href="http://www.syncfusion.com/resources/techportal/ebooks/webapi?UTM_medium=gianniblogreview"> ASP.NET Web API Succinctly</a>", scritto dal nostro connazionale Web Architect *Emanuele DelBono*.

Il libro è una panoramica sulla tecnologia **Microsoft ASP.NET Web API**, un nuovo framework web basato su ASP.NET MVC, introdotto da Microsoft per creare facilmente potenti servizi basati su HTTP, <a href="http://readwrite.com/2013/11/29/company-without-api-computer-without-internet"> che stanno diventando sempre più un requisito per le aziende</a>. Qualche settimana fa, il framework è stato aggiornato con il rilascio di **Microsoft ASP.NET Web API 2**, ma i concetti base sono sempre gli stessi, così, se volete partire dalle basi e imparare a costruire le vostre potenti Web API, il libro è un ottimo punto di partenza. In pieno obiettivo "Succinctly", il libro è un concentrato tecnico che introduce la maggior parte degli argomenti richiesti in meno di 100 pagine.

Vediamone i contenuti (in inglese).

*   Capitolo 1, **About REST**, contiene una breve
introduzione all'architettura HTTP RES, descrivendo quali sono i
principi di base e il quadro generare di un'applicazione REST, e
come si possono ottenere queste funzionalità sfruttando il
protocollo HTTP e i suoi metodi.
*   Capitolo 2, **Hello Web API**, guida lo
sviluppatore in un semplice (ma completo) progetto Web API, usando
Visual Studio 2012 e il modello di progetto ASP.NET MVC 4. Alla
fine, lo sviluppatore saprà come iniziare un progetto e testarlo
usando il browser.
*   Capitolo 3, **The Life of a Request**, entra nel
dettaglio di una tipica richiesta Web API da parte di un client,
con l'obiettivo di dare un'immagine di alto livello dei componenti
principali di ASP.NET che stanno dietro al framework Web API:
sistema di hosting, gestore dei messaggi e controller. Tutti questi
componenti saranno poi analizzati uno ad uno nei capitoli
seguenti.
*   Capitolo 4, **The Routing System**, descrive
l'inizio di ogni richiesta Web API, evidenziando le differenze tra
ASP.NET MVC e ASP.NET Web API. Quindi una serie di esempi mostrano
come definire route personalizzate e loro proprietà.
*   Capitolo 5, **The Controller**, descrive
l'elemento principale di ogni progetto Web AP: il controller (e le
sue action). Inizia analizzando le operazioni CRUD predefinite
(GET, POST, PUT, DELETE) e quindi fa vedere come si possono
definire azioni personalizzate. Include anche un'interessante
sezione sul Model Binding, che è un meccanismo automatico che
converte le richieste HTTP in oggetti .NET completi.
*   Capitolo 6, **Model Validation**, parla del
meccanismo integrato di validazione, basato su attributi e Model
State, il quale permette agli sviluppatori di validate i loro
modelli senza modificare il codice esistente.
*   Capitolo 7, **Content Negotiation**, riguarda un
importante concetto di un'API REST reale: rende possibile
l'esposizione di una risorsa in un numero differente di formati,
lasciando al client la decisione su quale sia meglio utilizzare.
ASP.NET Web API ha già di suo un supporto per un certo numero di
formati predefiniti (XML, JSON, Form URL Encoded), e questo
capitolo fa vedere come implementare dei gestori personalizzati,
con un esempio pratico che trasforma una risorsa in una immagine
PNG, in modo che la rappresentazione in immagine della risorsa
possa essere resa disponibile ad un client.
*   Capitolo 8, **Message Handlers**, ritorna ai
concetti presentati nel capitolo 3, analizzando con maggior
dettaglio come i messaggi HTTP vengono gestiti nella pipeline
ASP.NET. In aggiunta, fa vedere come creare dei gestori di messaggi
personalizzati, per soddisfare eventuali requisiti applicativi non
gestiti da quelli predefiniti (es. header
personalizzati/log/autenticazione/ecc.).
*   Capitolo 9, **Security**, continua dal capitolo
precedente e mostra come creare dei gestori personalizzati per
gestire alcuni aspetti di sicurezza delle API, come autenticazione
e autorizzazione. Un esempio completo fa vedere come implementare
la Basic Authentication, mentre Token Authentication (OpenID,
OAuth) sono solo menzionate e vengono indicati alcuni riferimenti
ad altre fonti e progetti. La sicurezza è un soggetto complesso, e
come potete immaginare, un singolo capitolo è troppo corto per
essere esaustivo. In ogni caso, tutto ciò di cui si ha bisogno per
partire, è chiaramente descritto.
*   Capitolo 10, **OData**, presenta il supporto
integrato di ASP.NET Web API per Open Data Protocol, un protocollo
web progettato da Microsoft con l'obiettivo di creare una nuova
modalità di interrogazione e aggiornamento dei dati su HTTP. Inizia
dalle basi, come configurare un progetto Web API, e poi passa in
rassegna i metodi principali che possono essere usati per filtrare
i dati (order by, top, filter, skip).
*   Capitolo 11, **Hosting**, si concentra sulle
opzioni che gli sviluppatori hanno per pubblicare un progetto Web
API: uno è lo standard IIS, che qui non è descritto. Il secondo,
invece, è già conosciuto agli sviluppatori WCF ed è chiamato
"self-hosting", e ora è disponibile anche per le ASP.NET Web API:
praticamente, questo si traduce in implementare un'applicazione
console (o un servizio Windows, o una qualunque altra applicazione
eseguibile) che ospiterà le API. Una terza opzione, "in-memory
hosting", rappresenta un utile metodo per il testing delle API, che
sarà descritto nell'ultimo capitolo.
*   Capitolo 12, **Testing**, presenta l'architettura
di test disponibile in ASP.NET Web API, in gran parte ereditata da
ASP.NET MVC: questo permette agli sviluppatori di adottare
unit-testing e sviluppo test-driven. Il capitolo descrive le
migliori pratiche architetturali da adottare per sviluppare una
soluzione testabile, iniziando dalle differenze tra unit test e
test di integrazione e come creare architetture disaccoppiate
sfruttando la dependency injection. Quindi fa vedere come
unit-testare un controller and come svolgere test di integrazione
usando la funzionalità di "in-memory hosting" presentata nel
capitolo 11.
*   Capitolo 13, **Appendix A: HTTP Status Codes**,
contiene un utile elenco dei principali HTTP Status Codes,
descritti in dettaglio e che dovrebbero essere usati in una RESTful
Web API ben progettata.

In conclusione, il libro è una bella introduzione allo sviluppo di Web API e delle loro funzionalità. Non è un libro di riferimento (in quanto non era il suo obiettivo esserlo). Però è il migliore e-book gratuito per chi inizia a sviluppare Web API ed è un'interessante lettura per le persone che già sviluppano API REST con altre tecnologie. E' pieno di esempi di codice commentati che possono davvero aiutare a partire fin da subito con la giusta architettura per un prossimo progetto Web API. Cosa state aspettando? Andate sul <a href="http://www.syncfusion.com/resources/techportal/ebooks/webapi?UTM_medium=gianniblogreview"> sito di Syncfusion</a> e scaricatelo!