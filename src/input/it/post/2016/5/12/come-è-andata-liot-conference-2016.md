---
Title: Come È Andata L'iot Conference 2016
Published: 2016-05-12 10:30:00
Language: it
Image: /assets/images/sera_mvps.jpg
Description: La quarta edizione della Microsoft Embedded/IoT Conference , che, come ogni anno, ha radunato i Microsoft MVP italiani su Windows Embedded/IoT e i Microsoft Evangelist degli argomenti presentati, si è tenuta lo scorso Sabato 7 Maggio 2016 al Centro Direzionale di Napoli , grazie agli sponsor Microsoft , BLEXIN , BEPS Engineering , Innovactive , adam|Factory e alle community DotNetCampania e TinyCLR.it . La giornata è stata molto interessante e con una buona affluenza di pubblico. Soprattuto, c'è stato tanto interesse per la Realtà Virtuale e per il nostro progetto ImmotionRoom , che abbiamo allestito sin dalla mattina per poter dare ai presenti la possibilità di provare il sistema (e per la prima volta in pubblico con 4 Kinect e tutto wireless)!
Tags:
- cloud
- kinect
- community
- IoT
- wearables
- virtual reality
RedirectFrom: it/2016/5/12/come-è-andata-liot-conference-2016.aspx
TranslatedRefs: en/posts/2016/5/12/iot-conference-2016-review.md
DisqusId: 3A9C1DB972ED78DF850926F188C86C0E78E59D47049F0862F1A5E128E6AE7726
---
La quarta edizione della *Microsoft Embedded/IoT Conference*, che, come ogni anno, ha radunato i Microsoft MVP italiani su Windows Embedded/IoT e i Microsoft Evangelist degli argomenti presentati, si è tenuta lo scorso **Sabato 7 Maggio 2016 al Centro Direzionale di Napoli**, grazie agli sponsor <a href="http://www.microsoft.com/it-it/default.aspx" target="_blank">Microsoft</a>, <a href="http://www.blexin.com/" target="_blank">BLEXIN</a>, <a href="http://www.bepseng.it/" target="_blank">BEPS Engineering</a>, <a href="http://www.innovactive.it/" target="_blank">Innovactive</a>, <a href="http://www.adamfactory.com/" target="_blank">adam|Factory</a> e alle community <a href="http://www.dotnetcampania.org/" target="_blank">DotNetCampania</a> e <a href="http://www.tinyclr.it/" target="_blank">TinyCLR.it</a>.

La giornata è stata molto interessante e con una buona affluenza di pubblico. Soprattutto, c'è stato tanto interesse per la **Realtà Virtuale** e per <a href="http://www.immotionar.com/it/servizi/immotionroom-immersione-in-spazi-virtuali/" target="_blank">il nostro progetto ImmotionRoom</a>, che abbiamo allestito sin dalla mattina per poter dare ai presenti la possibilità di provare il sistema (e per la prima volta in pubblico con 4 Kinect e tutto wireless)!

![Immotion Room](/assets/images/immotionroom_system3.jpg)

Ma andiamo con ordine, e ripercorriamo brevemente la giornata.

La keynote di benvenuto è stata presentata da *Michele Aponte*, presidente di <a href="http://www.dotnetcampania.org/" target="_blank">DotNetCampania</a>, la community che ha organizzato l'evento.

![Michele On Stage](/assets/images/2-michele_on_stage.jpg)

Subito dopo <a href="http://www.dotnetcampania.org/Speakers/Speaker/a01d3243-ce16-4259-9941-fb5e3de30119?speakerId=7680a55e-62be-4f80-8354-ca20801fda29" target="_blank">Erica Barone</a>, Microsoft Evangelist per IoT e riferimento in Microsoft per tutte le community italiane, ha presentato l'offerta Microsoft per le soluzioni IoT.

![Erica On Stage](/assets/images/3-erica_on_stage.jpg)

Si è passati alla sessione di <a href="http://www.dotnetcampania.org/Speakers/Speaker/a01d3243-ce16-4259-9941-fb5e3de30119?speakerId=e05c3aad-c19b-4bd8-8d2e-cd6badc7f71b" target="_blank">Mirco Vanini</a>, MVP e *Alljoyn Ambassador*, che ha presentato la soluzione AllJoyn, un framework open-source per l'interoperabilità tra i device.

![Mirco on Stage](/assets/images/4-mirco_on_stage.jpg)

Alla pausa caffè (per chi l'ha fatta...) io son stato piacevolmente "assalito" dai presenti per sapere qualcosa sulla Realtà Virtuale e provare ImmotionRoom.

![People Testing](/assets/images/beppe_wp_20160507_11_33_31_pro.jpg)

Subito dopo è stato il turno di <a href="http://www.blexin.com/" target="_blank">Blexin</a> dove *Mariarosaria Aponte* ha esordito con questo splendido incipit, che si addice benissimo a tutti gli speaker che partecipano a questo tipo di eventi.

![Steve Jobs incipit](/assets/images/5-mariarosaria_on_stage.jpg)

Successivamente <a href="http://www.dotnetcampania.org/Speakers/Speaker/a01d3243-ce16-4259-9941-fb5e3de30119?speakerId=d1aaca3e-bb6d-454d-9ffe-1d4aa4c083da" target="_blank">Lorenzo Maiorfi</a>, MVP, uno dei fondatori di <a href="http://www.innovactive.it/" target="_blank">Innovactive</a> e membro della community <a href="http://www.tinyclr.it/" target="_blank">TinyCLR.it</a>, ha presentato mBed 3.0, la nuova piattaforma di ARM per l'Internet of Things.

![Lorenzo On Stage](/assets/images/6-lorenzo_on_stage.jpg)

Dopo pranzo è stata la volta della nostra sessione (mia e di <a href="http://beppeplatania.com/it/" target="_blank">Beppe Platania</a>), in cui abbiamo presentato un'introduzione alla Realtà Virtuale e la nostra <a href="http://www.immotionar.com/it/servizi/immotionroom-immersione-in-spazi-virtuali/" target="_blank">soluzione ImmotionAR ImmotionRoom</a>. In verità, la curiosità e la voglia di provare personalmente l'emozione di muoversi senza-fili e altri sensori se non indossando i visori Samsung Gear VR, ha spinto molti partecipanti a rinunciare alla pausa caffè del mattino e del pomeriggio per non rischiare di perdere l'occasione. Il consiglio è di contattarci o di <a href="https://immotionar.us10.list-manage.com/subscribe?u=2368f606f7c71fc7ca929d1d6&id=a36b967061" target="_blank">iscrivervi alla nostra newsletter</a> per sapere dove presenteremo nuovamente <a href="http://www.immotionar.com/it/servizi/immotionroom-immersione-in-spazi-virtuali/" target="_blank">ImmotionRoom</a> e poterla provare di persona ;-)

![Gianni &beppe On Stage](/assets/images/8-gianni_beppe_on_stage-1.jpg)

Nell'ultima sessione della giornata <a href="http://www.dotnetcampania.org/Speakers/Speaker/a01d3243-ce16-4259-9941-fb5e3de30119?speakerId=e90f4673-b105-4664-b7fa-060f27c68c43" target="_blank">Felice Pescatore</a> e <a href="http://www.dotnetcampania.org/Speakers/Speaker/a01d3243-ce16-4259-9941-fb5e3de30119?speakerId=f88f56ee-16d0-456a-b077-2b331ed17253" target="_blank">Paolo Patierno</a> hanno presentato un'interessante applicazione della metodologia Agile al mondo dell'IoT.

![Felice e Paolo On Stage](/assets/images/9-felice_e_paolo_on_stage.jpg)

In chiusura, siamo riusciti a dare il tempo a chi non era ancora riuscito a provare l'*ImmotionRoom*, di vivere questa esperienza immersiva e naturale.

![ImmotionRoom Usage](/assets/images/immotionroom_system2.jpg)

A conclusione della giornata ci siamo ripromessi di organizzare altre giornate sulle stesse tecnologie per portarle un po' in giro per l'Italia: a Torino coinvolgendo la <a href="http://www.torinotechnologiesgroup.it/Home.aspx" target="_blank">community TTG</a> (*Torino Tecnologies Group*, di cui facciamo parte io e Beppe) e a Mestre, dove Mirco può coinvolgere <a href="http://www.xedotnet.org/" target="_blank">XeDotNET</a> (community locale in cui è molto attivo).

A presto per le prossime novità ed eventi!