---
Title: Dettagli Su Windows 8 Per Arm
Published: 2012-02-10 13:30:00
Language: it
Description: Ieri Microsoft ha rilasciato un po' di dettagli su Windows on ARM (o WOA ). Secondo il post di Sinofsky, Windows on ARM è un nuovo membro della famiglia Windows costruito sulle sue fondamenta. Ha moltissimo in comune con Windows 8 e darà origine ad una nuova classe di PC dalle caratteristiche e dai formati unici, supportata da un nuovo insieme di partner Microsoft che espanderanno l'ecosistema di cui Windows fa parte. I PC WOA sono attualmente in fase di sviluppo e l'obiettivo principale di Microsoft e dei produttori hardware è quello di renderli disponibili contestualmente con il rilascio di Windows 8 per x86/x64. Questi PC saranno costruiti su innovative piattaforme hardware fornite da NVIDIA, Qualcomm e Texas Instruments, con in comune la stessa build di Windows on ARM.
Tags:
- windows 8
RedirectFrom: it/2012/2/10/dettagli-su-windows-8-per-arm.aspx
TranslatedRefs: en/posts/2012/2/10/windows-8-on-arm-detailed.md
DisqusId: 10C66E2227AC43F97435858794309DE109BE3987BB1CB185F0177D690CD4CF3E
---
Ieri Microsoft ha rilasciato un po' di dettagli su **Windows on ARM** (o **WOA**).

Secondo il post di Sinofsky, *Windows on ARM* è un nuovo membro della famiglia Windows costruito sulle sue fondamenta. Ha moltissimo in comune con Windows 8 e darà origine ad una nuova classe di PC dalle caratteristiche e dai formati unici, supportata da un nuovo insieme di partner Microsoft che espanderanno l'ecosistema di cui Windows fa parte. I PC WOA sono attualmente in fase di sviluppo e l'obiettivo principale di Microsoft e dei produttori hardware è quello di renderli disponibili contestualmente con il rilascio di Windows 8 per x86/x64. Questi PC saranno costruiti su innovative piattaforme hardware fornite da NVIDIA, Qualcomm e Texas Instruments, con in comune la stessa build di Windows on ARM.

WOA avrà il desktop di Windows, con applicazioni standard come Esplora Risorse, Internet Explorer 10, la prossima versione delle app Windows Live e Office 15 (Word, Excel, PowerPoint e OneNote): queste applicazioni sono state pesantemente ridisegnate sia per l'uso touch e sia per ridurre al minimo l'uso di risorse/potenza. Tutto il resto saranno app Metro-style.

Tutte le app Metro-style gireranno in WOA come ci si aspetterebbe: queste applicazioni sono scritte usando i nuovi strumenti di Visual Studio 11 in HTML5, VB, C# e XAML - o in C/C++ se gli sviluppatori preferiscono (questo è il linguaggio in cui la maggior parte dei programmi Windows sono scritti, tuttavia non è possibile convertire direttamente un'applicazione esistente x86/x64 in una app Metro-style), sfruttando WinRT, le nuove API di Windows per applicazioni Metro-style. Le persone potranno prendere i programmi e i driver dal Windows Store e tramite Microsoft Update/Windows Update.

**Windows Consumer Preview** (la beta di Windows 8 su x86/x64) sarà disponibile per fine febbraio. Questa prossima milestone di Windows 8 sarò rilasciata in varie lingue e *chiunque potrà scaricarla*. In prossimità di questa release, un numero limitato di PC WOA di test saranno resi disponibili a sviluppatori e partner hardware per un programma di test chiuso e solo su invito.  Questi dispositivi funzioneranno con una build di Windows 8 WOA allineata alla beta per x86/x64, ma non rappresenteranno esempi di futuri PC WOA, saranno solo di sviluppo e test.

Potete trovare ulteriori dettagli <a href="http://blogs.msdn.com/b/b8/archive/2012/02/09/building-windows-for-the-arm-processor-architecture.aspx" target="_blank">qui</a>, sul blog *Building Windows 8*.