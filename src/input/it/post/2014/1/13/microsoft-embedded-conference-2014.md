---
Title: Microsoft Embedded Conference 2014
Published: 2014-01-13 11:30:00
Language: it
Image: /assets/images/embconf2014logo_300x110.jpg
Tags:
- embedded
- cloud
- community
- intelligent systems
RedirectFrom: it/2014/1/13/microsoft-embedded-conference-2014.aspx
TranslatedRefs: en/posts/2014/1/13/microsoft-embedded-conference-2014.md
DisqusId: 3E5DB3B9064F9F9482975CB7694ADBC4187B08EB52806FE04C17DCF90D4CF4AD
---
L'associazione culturale <a href="http://dotnetcampania.org/" target="_blank">DotNetCampania</a>, costituita da un team di persone del territorio campano ed appassionate delle tecnologie Microsoft, ha organizzato a **Napoli** per il giorno **15 Febbraio 2014** la seconda edizione della **Microsoft Embedded Conference**, una giornata completamente gratuita dedicata alle tecnologie embedded di Microsoft.

Quest'anno, il cuore dell'evento sarà caratterizzato dall'**Internet Of Things** e dalla **M2M Communication**, considerando che il 2014 sarà l'anno della consacrazione dell'interconnessione di tutte le tipologie di device e dispositivi embedded alla grande rete. Vedremo in che modo Microsoft permetta la realizzazione di soluzioni di questo tipo, dando vita ai cosiddetti "Intelligent Systems", ossia di sistemi fortemente interconnessi a partire da sensori ed attuatori posti ai "bordi" della rete che permettono in primo luogo di alimentare i centri di calcolo con una enorme mole di dati in tempo reale ed in secondo luogo di attuare delle azioni in seguito alle decisioni prese a valle dell'elaborazione dei dati stessi.

Tra gli speaker ci saremo anche io e **<a href="http://beppeplatania.com" target="_blank">Beppe Platania</a>**, e presenteremo **Sense3**: *una soluzione embedded+cloud per Showroom, fiere ed Entertainment*.

Tutti i dettagli sulle sessioni e la logistica sono disponibili sul sito dell'evento raggiungibile all'indirizzo <a href="http://mec2014.dotnetcampania.org/" target="_blank" title="http://mec2014.dotnetcampania.org/">http://mec2014.dotnetcampania.org/</a>.

Un evento da non perdere per tutti gli appassionati e professionisti del mondo embedded. Ci si vede a Napoli il 15 febbraio.